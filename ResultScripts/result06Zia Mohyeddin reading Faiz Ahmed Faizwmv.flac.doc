یہ رات اس درد کا شجر ہے جو مجھ سے تجھ سے عظیم تر ہے عظیم تر ہے کہ اس کی شاخوں میں لاکھ مشعل بکف ستاروں کے کارواں گھِر کے کھو گئے ہیں ہزار مہتاب اس کے سائے میں اپنا سب نور رو گئے
یہ رات اس درد کا شجر ہے جو مجھ سے تجھ سے عظیم تر ہے مگر اسی رات کے شجر سے یہ چند لمحوں کے زرد پتے گرے ہیں اور تیرے گیسوؤں میں الجھ کے گلنار ہو گئے ہیں اسی کی شبنم سے خامشی کے یہ چند قطرے تری جبیں پر برص کے ہیرے پھروگے
بہت سیاہ ہے یہ رات لیکن اسی سیاہی میں رونما ہے وہ نہرِ خوں جو مری صدا ہے اسی کے سائے میں نور گر ہے وہ موجِ زر جو تری نظر ہے وہ غم جو اس وقت تیری باہوں کے گلستاں میں سلگ رہا ہے وہ غم جو اس رات کا ثمر ہے کچھ اور تپ جائے اپنی آہوں کی آنچ میں تو یہی شرر ہے ہر کسی شاخ کی کماں سے جگر میں ٹوٹے ہیں تیر جتنے جگر سے نوچے ہیں اور ہر ایک کا ہم نے تیشہ بنا لیا ہے
الم نصیبوں جگر فگاروں کی صبح افلاک پر نہیں ہے جہاں پہ ہم تم کھڑے ہیں دونوں سحر کا روشن افق یہیں غم کے شرارے کھل کر شفق کا گلزار بن گئے ہیں یہیں پہ قاتل دکھوں کے تیشے قطار اندر قطار کرنوں کے ساتھ
یہ غم جو اس رات نے دیا ہے یہ غم سحر کا یقیں بنا ہے یقین جو غم سے کریم تر ہے سحر جو شب سے عظیم تر ہے
